# Практична робота 2. Базова робота з класами

## Завдання 1. Клас TimeSpan

Створіть клас `TimeSpan`, який зберігає часовий інтервал в годинах та хвилинах (наприклад, 2 години 30 хвилин).

Обмеження класу:

- часовий інтервал не може бути від'ємним (інтервал може бути 0 годин 0 хвилин чи більше);
- кількість годин в інтервалі може бути 0 та більше.
- кількість хвилин в інтервалі може бути від 0 до 59 включно.

Клас `TimeSpan` повинен мати наступний функціонал:

- Конструктор. Вхідні аргументи - кількість годин та хвилин.
- повернення кількості годин у часовому інтервалі, без урахування хвилин (наприклад, якщо інтервал становить 2 години 15 хвилин, то метод повертає 2, оскільки ми не враховуємо 15 хвилин)
- повернення кількості хвилин у часовому інтервалі, без урахування годин (наприклад, якщо інтервал становить 2 години 15 хвилин, то метод повернеться 15, оскільки ми відкидаємо 2 години)
- додавання вказаної кількості годин і хвилин до інтервалу. Нове значення інтервалу повинно задовольняти обмеженням класу. Наприклад, 2 години 15 хвилин + 1 година 45 хвилин = 4 години 0 хвилин. Пам'ятайте, що необхідно перевірити правильність вхідних аргументів (кількість годин не є негативним числом, кількість хвилин становить від 0 до 59).
- додавання вхідного інтервалу часу до заданого інтервалу
- повернення кількості годин в інтервалі у вигляді дробового числа. Наприклад, якщо інтервал часу становить 9 годин 45 хвилин, то метод повинен повернути `9.75`.
- повернення кількості хвилин у поточному періоді часу (пам'ятайте, що в інтервалі є ще показник годин, який потрібно помножити на 60). Наприклад, якщо інтервал часу становить 2 години 30 хвилин, то метод повинен повернули `150`.
- метод віднімає від поточного інтервалу часу вхідний інтервал. Якщо вхідний інтервал більший за поточний, залиште метод і не змінюйте поточний інтервал (ви можете викинути виключення `IllegalArgumentException`).
- збільшення поточного часового інтервалу у `factor` разів. Наприклад, якщо поточний інтервал часу становить 1 годину 45 хвилин, а вхідний аргумент - `2`, то інтервал збільшиться до 3 годин 30 хвилин. Переконайтесь, що `factor` більше нуля, пам'ятайте про перерахунок хвилин при збільшенні інтервалу.

## Завдання 2. Клас BankAccount

Створіть клас `BankAccount`, який моделює банківський рахунок. Клас містить інформацію про суму грошей на рахунку та дозволяє
виконувати операції з рахунком.

Обмеження та умови класу:

- кількіcть грошей на рахунку не повинна бути менше `0`
- за зняття грошей з рахунку банк стягує комісію `transactionFee`
- комісія повинна бути більше `0`

Клас `BankAccount` повинен мати наступний функціонал:

- конструктор (початкова сума грошей (`0` за замовченням), комісія (`1` грн за замовченням))
- внесення грошей на рахунок
- знаття грошей з рахунку (сплачується комісія)
- переказ грошей на інший рахунок (подумайте про комісію)
- зміна розміру комісії

## Завдання 3. Клас MinMaxAccount

Створіть клас `MinMaxAccount`, який є потомком класу `BankAccount` із другого завдання. Клас `MinMaxAccount` має нову поведінку - він
запам'ятовує мінімальну та максимальну суму, яка коли-небудь була зафіксована на рахунку.

Клас `MinMaxAccount` повинен мати наступний додатковий функціонал:
- отримання інформації про мінімальну суму, яка коли-небудь була зафіксована на рахунку
- отримання інформації про максимальну суму, яка коли-небудь була зафіксована на рахунку